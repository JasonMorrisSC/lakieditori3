<?xml version="1.0" encoding="UTF-8" ?>
<document number="1300/2019">
  <title>
    Maa- ja metsätalousministeriön asetus biologisessa torjunnassa ja pölytyksessä käytettävien
    makroeliöiden markkinoinnista, käytöstä ja maahantuonnista
  </title>
  <intro>
    Maa- ja metsätalousministeriön päätöksen mukaisesti säädetään kasvinterveyslain (1110/2019) 8
    §:n 5 momentin nojalla:
  </intro>
  <section number="1">
    <title>Ilmoitusvelvollisuus makroeliöstä</title>
    <content>
      Kasvinterveyslain 8 §:n 2 momentissa tarkoitetussa ilmoituksessa alkuperäisestä
      makroeliölajista ja Euroopan ja välimerenmaiden kasvinsuojelujärjestön standardiin
      hyväksytystä makroeliöstä on tuotekohtaisesti oltava:

      1) ilmoittajan nimi, yhteystiedot, yritys- ja yhteisötunnus sekä yhteyshenkilön nimi ja
      yhteystiedot;

      2) tieto siitä, onko tarkoituksena maahantuonti, markkinointi tai käyttö;

      3) yksityiskohtainen käyttötarkoitus;

      4) tuotteen kauppanimi ja valmistaja;

      5) makroeliön tieteellinen nimi ja alkuperä;

      6) lajin määrityksessä käytetty menetelmä;

      7) tieto siitä, onko kanta luonnosta kerätty vai laboratoriossa kasvatettu;

      8) alkuperäisen lajin osalta viite tieteelliseen kirjallisuuteen, jonka perusteella
      alkuperäisyys voidaan varmistaa;

      9) valmistajan tai tuottajan tuoteseloste ja käyttöohjeet.
    </content>
  </section>
  <section number="2">
    <title>Hakemus makroeliön hyväksymiseksi</title>
    <content>
      Kasvinterveyslain 8 §:n 3 momentissa tarkoitetussa hakemuksessa makroeliön hyväksymiseksi on
      tuotekohtaisesti oltava:

      1) hakijan nimi, yhteystiedot, yritys- ja yhteisötunnus sekä yhteyshenkilön nimi ja
      yhteystiedot;

      2) liitteessä I määritellyt tiedot;

      3) liitteessä II määritellyt tiedot, jos hakemus koskee tutkimusta, joka tehdään suljetussa
      tilassa.
    </content>
  </section>
</document>
