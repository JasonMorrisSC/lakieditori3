<?xml version="1.0" encoding="UTF-8" ?>
<document number="5.7.2019/808">
  <title>
    Laki oikeudenkäynnistä hallintoasioissa
  </title>
  <note>
    Katso tekijänoikeudellinen huomautus käyttöehdoissa.
  </note>
  <intro>
    Eduskunnan päätöksen mukaisesti säädetään:
  </intro>
  <chapter number="1">
    <title>Yleiset säännökset</title>
    <section number="1">
      <title>Lain tarkoitus</title>
      <subsection number="1">
        <content>
          Tässä laissa säädetään oikeusturvan ja oikeudenmukaisen oikeudenkäynnin takeista
          hallintoasiaa ja muuta julkisoikeudellista oikeussuhdetta koskevassa oikeudenkäynnissä.
        </content>
      </subsection>
    </section>
    <section number="2">
      <title>Lain soveltamisala</title>
      <subsection number="1">
        <content>
          Tätä lakia sovelletaan oikeudenkäynnissä yleisissä hallintotuomioistuimissa, joita ovat
          korkein hallinto-oikeus ja alueelliset hallinto-oikeudet, mukaan lukien Ahvenanmaan
          hallintotuomioistuin.
        </content>
      </subsection>
      <subsection number="2">
        <content>
          Lisäksi tätä lakia sovelletaan hallintoasiaa koskevassa oikeudenkäynnissä
          vakuutusoikeudessa, markkinaoikeudessa ja työtuomioistuimessa.
        </content>
      </subsection>
      <subsection number="3">
        <content>
          Tätä lakia sovelletaan myös valitusasioita käsittelemään perustetussa lautakunnassa siten
          kuin siitä erikseen säädetään.
        </content>
      </subsection>
      <subsection number="4">
        <content>
          Mitä tässä laissa säädetään hallintotuomioistuimesta, sovelletaan myös 2 ja 3 momentissa
          tarkoitettuihin tuomioistuimiin ja lautakuntiin niiden käsitellessä
          hallintolainkäyttöasiaa.
        </content>
      </subsection>
      <subsection number="5">
        <content>
          Muulle kuin tuomioistuimelle tai valitusasioita käsittelemään perustetulle lautakunnalle
          tehtävän valituksen käsittelystä säädetään hallintolain (434/2003) 3 a §:ssä.
        </content>
      </subsection>
    </section>
    <section number="3">
      <title>Suhde muuhun lainsäädäntöön</title>
      <subsection number="1">
        <content>
          Jos muussa laissa on tästä laista poikkeavia säännöksiä, niitä sovelletaan tämän lain
          asemesta.
        </content>
      </subsection>
    </section>
    <section number="4">
      <title>Määritelmät</title>
      <subsection number="1">
        <content>
          Tässä laissa tarkoitetaan:
        </content>
        <paragraph number="1">
          <content>
            1) viranomaisella valtion virastoa ja laitosta, Ahvenanmaan maakunnan viranomaista,
            kunnallista viranomaista, itsenäistä julkisoikeudellista laitosta sekä muuta julkista
            hallintotehtävää hoitavaa;
          </content>
        </paragraph>
        <paragraph number="2">
          <content>
            2) lainvoimalla viranomaisen ja hallintotuomioistuimen päätöksen pysyvyyttä siten, että
            siihen ei enää voida hakea muutosta säännönmukaisin muutoksenhakukeinoin
            oikaisuvaatimuksen määräajan tai valitusajan päätyttyä tai sen vuoksi, että päätökseen
            ei saa vaatia oikaisua tai hakea muutosta valittamalla.
          </content>
        </paragraph>
      </subsection>
    </section>
    <section number="5">
      <title>Esteellisyys</title>
      <subsection number="1">
        <content>
          Tuomari ei saa käsitellä asiaa hallintotuomioistuimessa, jos hän on esteellinen. Tuomaria
          koskevia säännöksiä esteellisyydestä sovelletaan myös tuomioistuimen muuhun jäseneen,
          esittelijään, pöytäkirjanpitäjään ja siihen, joka muutoin osallistuu asian käsittelyyn.
        </content>
      </subsection>
      <subsection number="2">
        <content>
          Hallintotuomioistuimen päätösvaltaisuuteen tuomarin esteellisyyttä koskevassa asiassa
          sovelletaan, mitä päätösvaltaisuudesta pääasiassa säädetään. Hallintotuomioistuin voi
          kuitenkin ratkaista esteellisyysväitteen myös, kun siinä on vähintään yksi lainoppinut
          jäsen.
        </content>
      </subsection>
      <subsection number="3">
        <content>
          Esteellisyyteen sekä esteellisyysväitteen esittämiseen ja käsittelyyn
          hallintotuomioistuimessa sovelletaan muuten, mitä oikeudenkäymiskaaren 2 luvun 13 §:ssä ja
          13 luvussa säädetään tuomarin esteellisyydestä.
        </content>
      </subsection>
    </section>
  </chapter>
  <chapter number="2">
    <title>Valitus hallintopäätöksestä</title>
    <section number="6">
      <title>Hallintopäätöksen valituskelpoisuus</title>
      <subsection number="1">
        <content>
          Valittamalla saa hakea muutosta päätökseen, jolla viranomainen on ratkaissut hallintoasian
          tai jättänyt sen tutkimatta.
        </content>
      </subsection>
      <subsection number="2">
        <content>
          Valittamalla ei saa hakea muutosta päätökseen, joka koskee vain asian valmistelua tai
          täytäntöönpanoa. Valittamalla ei myöskään saa hakea muutosta hallinnon sisäiseen
          määräykseen, joka koskee tehtävän tai muun toimenpiteen suorittamista.
        </content>
      </subsection>
    </section>
    <section number="7">
      <title>Valitusoikeus hallintopäätöksestä</title>
      <subsection number="1">
        <content>
          Hallintopäätökseen saa hakea muutosta valittamalla se, johon päätös on kohdistettu tai
          jonka oikeuteen, velvollisuuteen tai etuun päätös välittömästi vaikuttaa ja se, jonka
          valitusoikeudesta laissa erikseen säädetään. Viranomainen saa hakea muutosta valittamalla
          myös, jos valittaminen on tarpeen viranomaisen valvottavana olevan yleisen edun vuoksi.
        </content>
      </subsection>
      <subsection number="2">
        <content>
          Oikaisuvaatimukseen annettuun päätökseen saa hakea muutosta valittamalla vain se, joka on
          tehnyt oikaisuvaatimuksen. Jos hallintopäätöstä on oikaisuvaatimusmenettelyssä muutettu
          tai se on kumottu, oikaisuvaatimukseen annettuun päätökseen saa kuitenkin hakea muutosta
          valittamalla myös se, jolla on 1 momentin mukaan valitusoikeus asiassa.
        </content>
      </subsection>
    </section>
    <section number="8">
      <title>Valitustie hallintopäätöksestä</title>
      <subsection number="1">
        <content>
          Viranomaisen päätöksestä valitetaan hallinto-oikeuteen. Valtioneuvoston yleisistunnon
          päätöksestä valitetaan kuitenkin korkeimpaan hallinto-oikeuteen. Valittamisesta muihin
          hallintotuomioistuimiin säädetään erikseen.
        </content>
      </subsection>
      <subsection number="2">
        <content>
          Alistettavassa asiassa annetusta päätöksestä valitetaan samalle tuomioistuimelle tai
          viranomaiselle, jolle päätös alistetaan.
        </content>
      </subsection>
    </section>
    <section number="9">
      <title>
        Valitus kunnallisen viranomaisen, Ahvenanmaan maakunnan viranomaisen ja kirkollisen
        viranomaisen päätöksestä
      </title>
      <subsection number="1">
        <content>
          Valituksesta kunnallisen viranomaisen päätökseen säädetään kuntalaissa (410/2015).
        </content>
      </subsection>
      <subsection number="2">
        <content>
          Valituksesta Ahvenanmaan maakunnan hallituksen ja sen alaisen viranomaisen sekä
          Ahvenanmaan kunnallisen viranomaisen päätökseen säädetään Ahvenanmaan itsehallintolaissa
          (1144/1991).
        </content>
      </subsection>
      <subsection number="3">
        <content>
          Valituksesta evankelis-luterilaisen kirkon sekä sen seurakunnan ja seurakuntayhtymän
          viranomaisen päätökseen säädetään kirkkolaissa (1054/1993). Valituksesta ortodoksisen
          kirkon ja sen seurakunnan viranomaisen päätökseen säädetään ortodoksisesta kirkosta
          annetussa laissa (985/2006).
        </content>
      </subsection>
    </section>
    <section number="10">
      <title>Toimivaltainen hallinto-oikeus</title>
      <subsection number="1">
        <content>
          Alueellisesti toimivaltainen on se hallinto-oikeus, jonka tuomiopiirissä on
          hallintopäätöksen tehneen viranomaisen toimialue.
        </content>
      </subsection>
      <subsection number="2">
        <content>
          Jos päätöksen tehneen viranomaisen toimialue on useammassa kuin yhdessä tuomiopiirissä,
          toimivaltainen on se hallinto-oikeus, jonka tuomiopiirissä viranomaisen päätoimipaikka
          sijaitsee. Jollei tätä perustetta voida käyttää, toimivaltainen on se hallinto-oikeus,
          jonka tuomiopiirissä päätös on tehty.
        </content>
      </subsection>
      <subsection number="3">
        <content>
          Jos päätöksen tehneen viranomaisen toimialueena on koko maa, toimivaltainen on se
          hallinto-oikeus, jonka tuomiopiirissä valittajan kotipaikka sijaitsee. Jos päätös koskee
          kiinteistöä tai aluetta, toimivaltainen on kuitenkin se hallinto-oikeus, jonka
          tuomiopiirissä pääosa kiinteistöstä tai alueesta sijaitsee. Viranomaisen toimialueena
          pidetään koko maata myös silloin, kun Ahvenanmaa ei kuulu sen toimialueeseen.
        </content>
      </subsection>
      <subsection number="4">
        <content>
          Jos 3 momentissa tarkoitetun viranomaisen päätös koskee useaa kiinteistöä tai aluetta,
          jotka sijaitsevat eri hallinto-oikeuksien tuomiopiireissä, taikka useaa henkilöä tai
          yhteisöä, joiden kotipaikat sijaitsevat eri hallinto-oikeuksien tuomiopiireissä,
          toimivaltainen on se hallinto-oikeus, jonka tuomiopiirissä viranomaisen päätoimipaikka
          sijaitsee. Jollei tätä perustetta voida käyttää, toimivaltainen on se hallinto-oikeus,
          jonka tuomiopiirissä päätös on tehty.
        </content>
      </subsection>
      <subsection number="5">
        <content>
          Jos asiassa ei ole toimivaltaista hallinto-oikeutta 1–4 momentin perusteella,
          toimivaltainen on Helsingin hallinto-oikeus.
        </content>
      </subsection>
    </section>
    <section number="11">
      <title>Asiakokonaisuuden yhdessä käsitteleminen hallinto-oikeudessa</title>
      <subsection number="1">
        <content>
          Sen estämättä, mitä 10 §:ssä säädetään, hallinto-oikeus on toimivaltainen käsittelemään
          asian, joka kuuluu samaan asiakokonaisuuteen hallinto-oikeudessa vireillä olevan asian
          kanssa. Edellytyksenä on, että:
        </content>
        <paragraph number="1">
          <content>
            1) hallinto-oikeus on asiallisesti toimivaltainen käsittelemään kyseessä olevaan
            asiaryhmään kuuluvia asioita;
          </content>
        </paragraph>
        <paragraph number="2">
          <content>
            2) asioiden yhdessä käsitteleminen on erityisestä syystä tarpeen; ja
          </content>
        </paragraph>
        <paragraph number="3">
          <content>
            3) asioiden yhdessä käsittelystä ei aiheudu oikeudenkäynnin osapuolille kohtuutonta
            haittaa.
          </content>
        </paragraph>
      </subsection>
      <subsection number="2">
        <content>
          Hallinto-oikeus voi siirtää toimivaltaansa kuuluvan asian 1 momentissa tarkoitetun
          hallinto-oikeuden käsiteltäväksi sovittuaan asiasta vastaanottavan tuomioistuimen kanssa.
          Ennen siirtoa on kuultava oikeudenkäynnin osapuolia.
        </content>
      </subsection>
      <subsection number="3">
        <content>
          Siirtopäätökseen ei saa hakea muutosta valittamalla.
        </content>
      </subsection>
    </section>
    <section number="12">
      <title>Perustevalitus</title>
      <subsection number="1">
        <content>
          Perustevalitukseen sovelletaan, mitä tässä laissa säädetään valituksesta, jollei muualla
          laissa toisin säädetä.
        </content>
      </subsection>
    </section>
  </chapter>
</document>
